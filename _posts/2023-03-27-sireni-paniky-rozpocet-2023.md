---
date: 2023-03-27
category: blog
tags: rozpočet
layout: post
title: "Rozpočet 2023: není důvod k panice"
author: Karel Bauer
authorId: karel.bauer
# authorId:  uid nekoho z _people (nepovinné)
image: posts/finance.jpg
---

Bylo to složité, ale odhlasovali jsme rozpočet, se kterým jsme jako Piráti spokojení. Podařilo se nám omezit provozní výdaje. Byť předchozí rada nám zanechala ve skříni mnoho kostlivců ☠️ v podobě investic, u kterých neměla zajištěné finanční krytí.

Na březnové zasedání zastupitelstva MČ Prahy 5 dorazili někteří opoziční zastupitelé překvapivě v tričkách s nápisem „Nechceme bankrot Prahy 5!“ Nezasvěcený pozorovatel by se snad mohl nabýt dojmu, a příspěvky opozice tomu nasvědčovaly, že se jedná o vyjádření k předloženému rozpočtu.

Po nahlédnutí do předběžných výsledků hospodaření za rok 2022 je však jasno. Opozice zbytečně šíří paniku a za výrobu triček mohla ušetřit. Vymezovala se především k uplynulému roku, kdy bývalá koalice ODS, ANO, TOP 09 a STAN sice předložila rozpočet na rok 2022 se schodkem 414,5 mil. Kč, výsledný schodek ale bude nejméně o 100 mil. vyšší.

Aktuální rozpočet naopak snižuje provozní schodek na necelých 15 mil. A to i s přihlédnutím k obrovskému nárůstu cen energií, které platíme za naše školy a školky. U investic bude třeba důsledně zvažovat potřebnost a přínos pro obyvatele naší městské části.

Za zastupitelský klub Pirátů mohu slíbit, že Prahu 5 povedeme zodpovědně a péčí řádného hospodáře, jak nám mimochodem ukládá zákon.


**Karel Bauer**

zastupitel MČ Praha 5 a předseda Finančního výboru ZMČ Praha 5
