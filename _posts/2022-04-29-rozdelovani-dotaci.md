---
date: 2022-04-29
category: blog
tags: rozpočet
layout: post
title: "Dotace na Praze 5: tomu dáme, tomu víc, tomu málo, tomu nic"
author: Karel Bauer
authorId: karel.bauer
# authorId:  uid nekoho z _people (nepovinné)
image: posts/penize-clovek.png
---

Tak jako v dětské říkance někdy Rada MČ Praha 5 rozděluje dotace a dary různým organizacím. Pravdou je, že většina sportovních, kulturních a dalších občanských spolků si požádá o příspěvek v dotačních programech, které každoročně vyhlašuje zastupitelstvo MČ a následné rozdělení financí schvaluje odborná komise.


Pak jsou zde ale někteří vyvolení, kteří tuto proceduru absolvovat nemusí. Stačí jim pouze jakási dohoda s příslušným radním. V případě větších, až stotisícových částek, se dar zařadí rovnou do rozpočtu a hotovo. V případě menších částek, cca do 50 tis. Kč, jej radní přinese na jednání Rady MČ Praha 5, dodá k tomu: „To je tradiční materiál...“ a kolegové mu to schválí i bez toho, že by se musel obtěžovat předložením žádosti na odborné komisi.


Piráti dlouhodobě usilují o změnu a transparentnost při rozdělování dotací a darů. Bohužel současná koalice tuto snahu stále bojkotuje. 


**Karel Bauer**

zastupitel MČ Praha 5 a člen Finančního výboru ZMČ Praha 5
