---
layout: post
category: blog
title: Piráti na Praze 5 odsouhlasili koaliční spolupráci s Prahou 5 sobě a SEN 21
date: 2022-11-01
author: 
authorId: 
image: posts/odvaha.jpg
---

Hlasování místního fóra Pirátů Praha 5 potvrdilo preferované složení koalice na Praze 5 ve variantě Piráti + Praha 5 sobě + SEN 21. Vítězná Praha 5 sobě získala ve volbách 10 mandátů, Piráti 6 mandátů a SEN 21 získalo 5 mandátů. Dohromady bude mít koalice v zastupitelstvu 21 hlasů (ze 41) – tedy těsnou většinu jednoho hlasu. Konkrétní programové priority bude obsahovat koaliční smlouva, kterou během tohoto týdne dokončíme a podepíšeme před konáním ustavujícího zastupitelstva.

> „V souladu s povolební strategií jsme jednali se všemi stranami a usilovali o vytvoření programově blízké a stabilní koalice. Averze některých stran vůči sobě navzájem nám neumožnila zcela splnit obě podmínky. Přesto oceňuji korektní a věcné jednání zástupců ostatních stran s námi i snahu najít dohodu přijatelnou pro všechny zúčastněné. Strany předešlé koalice  nám nabídly pozici starosty, zatímco naši voliči spíše než podporu bývalé koalice, očekávali změnu. Věříme, že nevýhodu těsné koaliční většiny zvolené varianty vykompenzuje velká programová shoda, která panuje mezi koaličními partnery,“ říká Milan Kryl, volební lídr Pirátů.

Podrobnosti o programových prioritách nové koalice a složení rady budou zveřejněny ve společném prohlášení všech koaličních partnerů.

> „Očekávám, že se minimální možná většina zastupitelstva odrazí v tzv. klidu na práci. Za klíčové pro toto období považujeme udržet v chodu rozjeté investice. a především pro ně bude nezbytné zajistit financování, což bez aktivní účasti hl. města Prahy rozhodně nepůjde. Důraz také budeme klást na transparentní hospodaření s majetkem, více otevřeme radnici lidem a budeme prosazovat digitalizaci úřadu, ostatně toto jsou dlouhodobé pirátské priority nejen na komunální úrovni,“ doplňuje informace Štěpán Rattay, člen vyjednávacího týmu.

Volba nové rady proběhne na ustavujícím zasedání zastupitelstva, které se koná v úterý 8. listopadu od 9:00. Zasedání je možné sledovat online na stránkách MČ Praha 5.
