---
layout: post
category: blog
title: Praha 5 šetří. První jdou z kola ven nadbytečné limuzíny
date: 2023-02-16
author: karel.bauer
authorId: karel.bauer
image: posts/auta-na-prodej-2.jpg
---

**Rada MČ Praha 5 schválila prodej dvou vozů Škoda Superb v majetku města, pro které dlouhodobě nebylo využití**. Jedná se o další z řady úsporných opatření, která současná koalice činí od nástupu do vedení radnice.

> “Nechat se pravidelně vozit po Praze, zvlášť, když bydlíte v MČ, pro kterou pracujete, je papalášské. Dvě Škody Superb určené k prodeji jsou nepotřebné a z hlediska provozních nákladů také ekonomicky nevýhodné. Tyto vozy byly navíc často využívány spíše k osobním cestám radních než ke skutečně pracovním cestám,” říká předseda Finančního výboru Karel Bauer (Piráti).

**Prodej dvou automobilů přinese do městské kasy dohromady minimálně 350 tisíc Kč**. Tato částka vychází z minimální hodnoty vozů, kterou určil smluvní autoservis.

Rada přistoupila k celkovému snížení počtu vozů ve vozovém parku v návaznosti na předchozí úsporná opatření, která již byla učiněna, mimo jiné snížení částek vyhrazených na poradce, na občerstvení nebo mobilní telefony. Další úsporná opatření jsou plánována.

> “Považuji to za jasný signál, že chceme dělat věci jinak. Opravdu se mi nezdá normální, aby městská část metropole s jednou z nejlepších MHD na světě měla tak rozsáhlý vozový park,” doplňuje Karel Bauer.

**Kontakt pro média**: 

**Karel Bauer**, zastupitel a předseda Finančního výboru, tel.: +420 604 865 221, e-mail: karel.bauer@pirati.cz 

**Michal Polák**, PR manager KS Praha, tel.: +420 608 517 127, e-mail: michal.polak@pirati.cz 



