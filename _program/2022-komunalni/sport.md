---
title: Sport a volný čas
campaignCategoryUid: 2022-komunalni
campaignGroupUid: volby-2022
uid: sport
order: 9
garant: jiri.kratky
img: program/program2022-nahledy/prostredi.png
intro: >
  Podpoříme rekonstrukci stávajících prostor i výstavbu nových areálů tak, aby Praha 5 byla ideálním místem pro sportování všeho druhu v kterémkoli ročním období. Kromě toho se zaměříme také na maximální využití stávajících prostor a jejich průběžné opravy. Zajistíme, aby financování probíhalo transparentně  pomocí programových dotací a voucherů. Zaměříme se zejména na podporu sportu dětí a seniorů. Zajistíme, aby míst pro aktivní sportování neubývalo kvůli developerské výstavbě. Zaměříme se i na další propojování cyklostezek a cyklotras.

---

## Rekonstrukce a výstavba nových prostor pro sportování

**Zasadíme se o vybudování nového zimního stadionu** tak, abychom zajistili vhodné prostředí pro lední sporty jako hokej a krasobruslení i sportovní vyžití široké veřejnosti . 

**Rekonstrukce sportovního areálu RC Tatra Smíchov.** Nadále budeme podporovat rekonstrukci  areálu a umožníme tak dětem hrát ragby v kvalitních podmínkách. 

**Rekonstrukce sportovního areálu SK Uhelné sklady.** Podpoříme rekonstrukci areálu SK Uhelné sklady. Díky zateplení multifunkční haly, zpřístupnění tribuny, regeneraci trávníku a přestavbě části parkoviště na tréninkovou plochu vznikne skutečně moderní prostor pro sportování. 

**Multifunkční hřiště na Hořejším nábřeží.** Hřiště bude pro veřejnost využitelné celoročně pro letní i zimní sporty.

**Multifunkční hala TJ Radlice.** Podpoříme výstavbu haly v Radlicích, kde je velký nedostatek podobných prostor. Nová hala bude využitelná pro sportování všeho druhu, pro jednotlivce i organizace.  

**Multifunkční hala na Barrandově.** Podpoříme přestavbu haly na Barrandově tak, aby zde vzniklo kvalitní zázemí pro hraní florbalu a byla také dobře využitelná pro školy, školky i veřejnost.


## Efektivní financování i využívání infrastruktury  

**Rozvoj hřišť.** Rozvojem, opravami a rekonstrukcemi hřišť zajistíme dostatek prostoru na hraní míčových her a dalších sportů. 

**Maximální využití školních hřišť.** V souladu se strategií  městské části provedeme pasportizaci, zpřístupnění a opravy veškerých školních hřišť a sportovní infrastruktury. Zajistíme možnost jejich elektronické rezervace, pravidelnou správu i údržbu a maximální dostupnost pro veřejnost v době mimo výuku.   

**Podpora sportování dětí prostřednictvím voucherů.** Zajistíme transparentní financování sportovních aktivit prostřednictvím elektronických voucherů, které budou rodiče moci využít k uhrazení poplatku za dítě v jimi vybrané sportovní aktivitě.  
