---
title: Životní prostředí
campaignCategoryUid: 2022-komunalni
campaignGroupUid: volby-2022
uid: zivotni-prostredi
order: 6
garant: linda.neubergova
img: program/program2022-nahledy/prostredi.png
intro: >
  Situace na Praze 5 ukázala, že na adaptaci na klimatickou změnu  není městská část ještě připravena. Pouze kropit ulice v horkých dnech nestačí! Základem je dostatek stromů a další zeleně v ulicích i péče o parky a chráněná území, kde si mohou občané odpočinout. Samozřejmostí je i pocit bezpečí okolo nás. V Praze 5 je navíc tikající bomba - Motolská skládka, která ovlivňuje životní prostředí v naší městské části. I když to není na první pohled vidět. Důležitou součástí koncepčního řešení je strategie adaptace na klimatickou změnu hl. Města Prahy, kterou se chceme řídit.

---
## Ochrana a údržba ploch zeleně, zřizování nových
**Řádná údržba ploch zeleně.** Stávající plochy veřejné zeleně budeme řádně udržovat a vybavíme je potřebným mobiliářem. Provedeme potřebné změny, aby prostranství veřejné zeleně sloužila nejen pro odpočinek ale i rekreaci a nabízela vhodnou příležitost pro trávení času s rodinou a přáteli v podobě možnosti zahrát si petang nebo šachy. V Praze 5 jsou také k nalezení plochy zanedbaných křovin, k jejichž proměně by stačila trocha nenáročné péče. Chceme atraktivní formou představit přírodní bohatství Prahy 5 občanům i návštěvníkům a zanedbané lokality zkultivovat a starat se o ně.

**Ulice se stromořadím.** Výsadbou stromů a zeleně budeme aktivně bojovat proti přehřívání městského prostředí. Výsadbou to ale začíná, zajistíme dlouhodobou kontrolu nově vysázených stromů.

**Více ploch pro rekreaci a sportovní aktivity.** Vybudujeme více veřejných sportovišť a ploch pro relaxaci či aktivní odpočinek. Zvýšíme počet míst pro grilování a pro piknik. Budeme spolupracovat s magistrátem na rozvoji a udržování naučných stezek, stezek pro pěší i pro cyklisty. Využijeme dotací z Magistrátu na rozvoj a budování zelené infrastruktury.

## Zdravé prostředí a klima města
**Opravené a čisté chodníky, bezpečné ulice.** Využijeme moderní technologie i iniciativu místních občanů, pro upozornění na nepořádek a rozbité chodníky či ulice. Řádný úklid a upravená veřejných prostranství jsou pro nás samozřejmostí. Dohlédneme na úklidové firmy a posílíme bezpečnost v parcích a ulicích.

**Nová výstavba jen s potřebnou plochou zeleně.** Součástí nové výstavby v rozvojových územích musí být odpovídající plochy zeleně s možností pro sport, rekreaci a aktivní odpočinek.

## Konkrétní představy o ochraně přírody
**Nedovolíme devastaci parků a chráněných území.** A zbytečné kácení stromů. Místní parky a přírodní území, jako např. Prokopské a Dalejské údolí, park Klamovka, Božínka, Děvín, Kavalírka a další unikátní přírodní území budeme chránit před bezhlavou zástavbou.

**Řešení kauzy Motolská skládka.** Budeme usilovat o řešení hrozící ekologické katastrofy staticky narušené hory stavebního odpadu s nebezpečnými látkami a trvat na vymáhání miliardových škod po vinících.

## Využívání energie a úspor na místní úrovni

**Přijmeme další opatření na snížení energetické náročnosti.** Podpoříme zateplování budov v majetku MČ Praha 5. Dále budeme usilovat o vybudování zelených střech nebo umístění solárních panelů.

**Zavedeme prvky modré infrastruktury.** Tyto prvky podporují zasakování a zadržování srážek v místě jejich dopadu a zajišťují tak dostupnost vody v půdě pomocí zavádění propustných a polopropustných ploch. Zasadíme se také o realizaci odkrytí Motolského potoka.

## Participativní rozpočet

**Nastavíme pravidla a funkční systém pro realizaci vítězných projektů.** Participativní rozpočet vnímáme jako podstatnou součást zdravého fungování samosprávy. Jedná se o důležitou komunikaci s občany, na základě které radnice musí umět dostatečně rychle realizovat projekty, které si občané přejí. Proto se zasadíme o zřízení samostatného oddělení, které se participativnímu rozpočtu bude plně věnovat.

