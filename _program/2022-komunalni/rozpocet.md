---
title: Správa majetku, finance a dotace
campaignCategoryUid: 2022-komunalni
campaignGroupUid: volby-2022
uid: rozpocet
order: 3
garant: karel.bauer
img: program/program2022-nahledy/rozpocet.png
intro: >
  Správa majetku Prahy 5 je stále zahalena v mlze. Praha 5 je závislá na jednom obřím dodavateli správcovských služeb a to hned v několika oblastech. Bytech, nebytových prostor, úklidu veřejných prostranství a správě zeleně. Rozpočet je při současné výši provozních výdajů a zajištění výše cizích zdrojů dlouhodobě neudržitelný. U veřejných zakázek velmi často dochází  k opakování výběrových řízení nebo jejich rozdrobování. Dotační politiku je nezbytné digitalizovat a zajistit tak jejich vyšší transparentnost a získat si u žadatelů vyšší důvěru při vyhodnocování jejich žádostí.
  
---

## Nakládání s majetkem s péčí řádného hospodáře

**Majetek obce musí být pod veřejnou kontrolou.** Nakládání s nemovitým majetkem má probíhat v koordinaci s hlavním městem. Zveřejníme přehled majetku, jeho využití a o případném prodeji nebo nákupu budeme informovat s předstihem. Při případném prodeji preferujeme způsob, který umožní nabídky co nejširšímu okruhu zájemců. Veřejné zakázky na údržbu a opravy majetku zveřejníme online včas, tak abychom oslovili co nejvíce zájemců. Vyhneme se tak nynější praxi, kdy vedení MČ oslovuje na přímo předvybrané dodavatele.

**Preferujeme opravu před rozprodáváním majetku.** Stávající koalice hledá další financování, kde se dá. A to včetně dalších prodejů nemovitého majetku, který je místo toho možné opravit např. z Fondu rozvoje dostupného bydlení. Místo dalšího rozprodávání majetku se zasadíme o jeho opravu a další využití ve spolupráci s hlavním městem. 

## Strategické investice a zodpovědný rozpočet i ten participativní
**Včasné plánování a soulad rozpočtu se strategickým dokumentem.** Větší investice naplánujeme a zařadíme do rozpočtu s předstihem, tak aby nedocházelo k nepřehledným přesunům financí. Budeme plnit plán strategických investic, proto uvedem do souladu rozpočet a finanční plán Strategie rozvoje 2030+. Plánování výdajů musí být stabilní a hospodárné s přihlédnutím k předpokládaným příjmům. Zabráníme megalomanským projektům, na které městská část nemá peníze (koncertní sál nebo obřadní síň na Sacre Caeur). Uvedeme do praxe plán snižování nákladů na chod úřadu. 

**Vyšší poměr finančního krytí z cizích zdrojů.** Při financování strategických investic jako jsou školy a pečovatelské domy zajistíme vyšší podíl cizích zdrojů z Evropských a národních zdrojů a z dotačních programů HMP.  Budeme usilovat o navýšení finanční participace soukromých investorů na budování občanské infrastruktury.

**Participativní rozpočet nesmí být politický nástroj.** Projekty participativního rozpočtu jsou dlouhodobě na bodu mrazu. Budeme o nich intenzivněji diskutovat s jejich navrhovateli a budeme klást důraz na jejich okamžitou realizaci.

## Dotace a dary, všem měříme stejně
**Transparentnost, rovnost a jednoduchost.** Transparentní dotační procesy jsou základem pro férové rozdělování veřejných prostředků. S pomocí digitalizace a elektronického vyhodnocování žádostí zabráníme „malým domů“ a zajistíme rovný přístup všem žadatelům. Výsledky dotačních řízení jasně odůvodníme a zveřejníme.
