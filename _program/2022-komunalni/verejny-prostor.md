---
title: Vstřícná a bezpečná veřejná prostranství
campaignCategoryUid: 2022-komunalni
campaignGroupUid: volby-2022
uid: verejny-prostor.md
order: 7
garant: stepan.rattay
img: program/program2022-nahledy/prostredi.png
intro: >
  Jednou z největších přidaných hodnot Prahy 5 je rozmanitost jejich čtvrtí. Smíchov, Košíře, Barrandov a Hlubočepy, Radlice, Jinonice, Motol, každá z nich má svá specifika a originalitu. Každá z těchto lokalit se chlubí veřejným prostorem, do kterých se jejich obyvatelé chodí odreagovat, setkávat se, uklidnit se, nebo vyrážejí za nákupy a sportovním vyžitím. Obrovský potenciál těchto míst, náměstí, parků a lesoparků, uliček a koutů není stále plně využit. Budeme tato místa citlivě rozvíjet a zapomenutá místa probudíme zpět k životu. Chceme na Praze 5 realizovat koncept krátkých vzdáleností. 15 minutovým městem se může stát i Praha 5.
---

## Správná koncepce a péče o rozvoj veřejného prostoru
**Rozvoj a logické propojování veřejných prostranství** se stane dlouhodobou koncepcí Prahy 5, která je nejzelenější městskou částí v Praze. Nejen školy, obchody, pošta a zdravotnícká zařízení, ale i zelené pásy musí být dostupné, mít logickou návaznost a musí být bez složitých přejezdů propojené. Ať už se po Praze 5 pohybujete pěšky jako dítě nebo rodič s kočárkem, senior, cyklista nebo na koloběžce, musíte mít možnost v krátké dochozí vzdálenosti, tj. chůzí během 15 minut si dojít do parku, obchodu, školy či k lékaři.

**Zpracujeme koncepci a navrhneme vhodnou infrastrukturu**, která by veřejná prostranství, zelené plochy propojovala tak, aby bylo možné se mezi těmito parky a lesoparky pohybovat pěšky, na koloběžce nebo na kole. Navrhneme různě dlouhé okruhy, které by rezidenti Prahy 5 mohli využívat bez nezbytnosti se někam přibližovat autem. 

**Atmosféra veřejných prostranství je klíčová.** Sochy, stromy, lavičky a pítka. Zajistíme, aby parky disponovaly větším počtem dětských hřišť, laviček, pítek a aby byly přívětivější pro jejich návštěvníky například pro piknik. Praha 5 si také rozhodně zaslouží mnohem více uměleckých děl ve veřejném prostoru. Instalace a sochu budou umísťovány ve veřejném prostoru na základě otevřených architektonických a výtvarných soutěží.  

**Zazeleňování a ochlazování ulic.** V souladu s klimatickým plánem budeme pokračovat v plánu zazeleňování ulic i v historickém centru městské části - například Štefánikova ulice se musí stát hlavním smíchovským bulvárem s pěší zónou v úsek nám. Kinských - Anděl, zastřešený korunami stromů.

**Doprava v klidu bude mít opět zelenou.** Veřejná prostranství a přístup k nim zklidníme dopravními opatřeními, které budou upřednostňovat pohyb a bezpečnost chodce oproti automobilové dopravě. Chceme, abyste Prahou 5 pěšky prošli z Císařské louky, přes Děvín a Prokopák, na Vidouli, Cibulky, Motolku, Ladronku, Kinského zahradu a Sacre Coeur v zeleni a ne jako účastní motorového vozidla. Prosazujeme projekty Bezpečných cest do škol, ve kterých upřednostňujeme bezpečnou dochozí vzdálenost pro žáky všech základních a mateřských škol.

## Bez obav pěšky městem krátkých vzdáleností
**Pohybovat se městem musí být zcela přirozené** a pěší doprava je pro většinu z nás tou nejdostupnější, nejšetrnější a nejzdravější. Praha 5 má na to se stát plnohodnotným evropským městem, kde se na ulici cítíte bezpečně a nemusíte například za sportem na atletický stadion přes půl Prahy až na Barrandov.

**Bezpečná prostranství parků a naměstíček.** Inkriminovaná místa, zatížená sociálně exkludovanými a drogově závislými budeme intenzivněji chránit. Posílíme ochranu parkům jakou jsou Husovy sady, Skalka a Šalamounka nebo křžovatka Anděl. Prosadíme na Hl.m.Praze dostatečnou péči, která by lidem bez domova a na okraji naší společnosti dopomohla k navrácení do běžného života.

**Bezobav pěšky městem za vším potřebným.** Veřejná prostranství musí být bezpečná a bezpečně k nim musíme i dojít. Praha 5 svou členitostí vybízí, abychom zde aktivně realizovali dnes již v Evropě osvědčený koncept “Města krátkých vzdáleností”. Do parku, do škol, za lékařem, nákupem potravin a služeb musí být možné dojít pěšky a to nejlépe v dochozí vzdálenosti 15 min. Přechody a křižovatky cest musí být pro všechny pěší maximálně bezpečné. 

**Sport a aktivní životní styl dostupný všem.** Neutěšený a dlouhodobě zanedbávané sportovní areály musí být postupně modernizovány. Aktivní odpočinek a relaxace je na vzestupu, budeme proto přizpůsobovat i možnosti pro jejich vykonávání. Lesoparky a parky budeme propojovat pěšími cestami, kde bude umožněno aktivnímu vyžití bez účasti motorové dopravy. V každém větším parku Prahy 5 vybudujeme seniorské či workoutové hřiště.
