---
title: Strategický rozvoj a vize pro Prahu 5
campaignCategoryUid: 2022-komunalni
campaignGroupUid: volby-2022
uid: strategicky-rozvoj
order: 1
garant: stepan.rattay
img: program/program2022-nahledy/rozpocet.png
intro: >
Víme, čím se naše městská část musí stát! Prahu 5 vnímáme jako rozmanitou, různorodě členitou městskou část, která je hojně obdařena zelení, řadou krásných míst a zákoutí. Disponuje bohatým kulturním dědictvím a dosud nevyužitým potenciálem. Máme jasnou vizi Prahy 5 jako moderního města, které si umí ochránit svou jedinečnost. Města, v němž si přejeme žít a trávit čas. Neobejdeme se však bez vás ani soukromých investic.  S vámi občany a s investory proto povedeme rovnocennou diskuzi o tom, jak vizi moderní metropole krátkých vzdáleností realizovat. Městská část nemůže být stále jen ve vleku developerských projektů a podřizovat směřování svého rozvoje požadavkům vzniklým na základě nové výstavby.  Praha 5 potřebuje vlastní jasnou představu a cíle pro rozvoj školství, kultury, sportu, podpory komunitního života, sociálních služeb  i jiných služeb nabízených občanům a aktivně na jejich rozvoji spolupracovat s dalšími aktéry a subjekty.
  
---
## Koncepce pro krátký časový horizont
**Chceme Prahu 5, která bude disponovat kvalitní a dostatečnou občanskou vybaveností a bude utvářet dopravní infrastrukturu a veřejná prostranství, kde se budeme cítit dobře a bezpečně.** Pro soukromé investory nesmí být participace na zkvalitňování občanské vybavenosti jen vynucenou povinností, ale vizitkou, k níž se budou hrdě hlásit. Dostupnost  škol, školek, prostor pro kulturní, sportovní nebo volnočasové a společenské vyžití se musí stát standardem.

**Zasadíme se o zapracování koncepce města krátkých vzdáleností do stávající strategie.** I v současné finanční nouzi vedení MČ Prahy 5 dále vynakládá miliony na jednostranné PR. Zasadíme se o to, aby tyto prostředky byly místo jednostranné propagace využity ke skutečné debatě s občany o možných variantách, ať už se jedná o nedostatek škol nebo úpravu veřejného prostoru.   

**Ombudsman jako odborná, nikoli politická funkce.** Praha 5 svým charakterem mnoha originálních čtvrtí s vlastním kulturním rázem je vhodným místem pro realizaci takové koncepce, která by jejich specifický charakter a historické dědictví nepoškozovala, ba naopak podtrhovala.

**Budeme chránit a zvelebovat zelené plochy, které patří k nejcennějším místům v naší čtvrti.** Lesoparky, parky, údolí a louky musí být šetrně chráněny a vhodně zvolenou infrastrukturou propojeny tak, aby se pro nás občany Prahy 5 staly snadno dostupnými. Pohyb ve veřejném prostoru nás musí bavit a být bezpečný. Strategii rozvoje a další dokumenty vnímáme jako živý proces, a proto jej budeme pravidelně aktualizovat například opatřeními pro udržitelný rozvoj a projekty podporujícími zmírněné klimatické změny například v oblasti energetiky a důraznějšího ochlazování města.

**Vize a podpora pro rozvoj kvality vzdělávání, kultury, sportu a komunitních a sousedských aktivit jsou pro nás velmi důležitou součástí rozvoje.** Stejně tak je pro nás důležité zajistit na Praze 5 prostor pro rozvoj malého a středního podnikání. Pro obě tyto oblasti jsou klíčové příležitosti. Podpoříme vznik kvalitních trhů v lokalitách Prahy 5 s nabídkou čerstvých produktů od malopěstitelů z farem. Při strategickém plánování budeme také pamatovat na efektivní financování strategických akčních plánů. V případě strategických investic (škol a pečovatelských domů) zajistíme vyšší podíl jejich financování z cizích zdrojů.

**Rozvoj naší městské části opřeme o potřeby našich občanů.** Krom dohledu nad naplňováním strategie chceme prosazovat principy participace tj. Řádný a otevřený dialog s občany, který se promítne do plánování vhodné strategie a pomůže zajistit jejich skutečné potřeby.

## Rozvoj a koncepce do budoucna
**Pro Prahu 5 je nezbytné mít jasnou ucelenou koncepci rozvoje připravenou ve spolupráci s občany, a to pro delší časové období než jen do roku 2030.** Teprve na základě takové dobře připravené koncepce rozvoje prodiskutované s občany, odborníky a pokud možno všemi zainteresovanými stranami můžeme v budoucnu aktivně předejít problémům s nedostatkem škol a školek, parkovacích míst, přehuštěné automobilové dopravě nebo slabé občanské vybavenosti. Jen tak lze zajistit, že se Praha 5 stane skutečnou vizitkou metropole!
