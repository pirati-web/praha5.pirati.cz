---
title: Digitalizace ve službě lidem
campaignCategoryUid: 2022-komunalni
campaignGroupUid: volby-2022
uid: digitalizace
order: 5
garant: daniel.mazur
img: program/program2022-nahledy/digitalizace.png
intro: >
  
---
## Digitální svět pomáhá, neotravuje
**Digitalizací budeme vždy především zlepšovat služby občanům.** Postupná elektronizace a digitalizace procesů veřejné správy znamenala často komplikace, spíš než zlepšení služeb. I dnes se setkáváme se službami, které od občana vyžadují jak elektronickou komunikaci, tak fyzickou přítomnost, fyzické doklady a podepsané papíry. Piráti dlouhodobě prosazují, že je potřeba digitalizovat tak, aby život ulehčovala, místo aby ho komplikovala. Proto budeme pro případy, kdy občan musí komunikovat s radnicí – například stran aktualizace osobních dokladů, různých žádostí a povolení – vždy prosazovat taková elektronická řešení, která budou šetřit kroky, čas a nervy našich občanů. 

## Digitální tvář radnice pro kontrolu politiků
**Prosazujeme rozšiřování nástrojů pro nahlížení do hospodaření.** Digitální nástroje od webu po samostatné aplikace jsou klíčové pro skutečný dohled občanů nad hospodaření obce od nakládání s pozemky a nemovitostmi po dotování různých společenských akcí. Budeme proto prosazovat zavádění a rozšiřování funkčnosti takových softwarových nástrojů, např. CityVizor (viz bod Otevřená radnice) nebo Realitního portálu hl. m. Praha.

**Budeme rozšiřovat možnosti nahlížení do rozhodování radnice.** Informační systémy radnice sice umožňují zveřejňovat, o čem se jedná a co se připravuje ke schválení v Radě, Zastupitelstvu nebo jen poradních orgánech, zveřejňuje ale jen hotová usnesení. U řady z nich je zveřejnění první informací, kterou o věci občané mají, tedy už je pozdě apelovat na změnu. Budeme prosazovat, aby informační systémy zveřejňovaly materiály k projednání už ve fázi přípravy.

## Naše data na radnici v bezpečí
**Bezpečnost dat a provozu radnice bude naší prioritou.** V roce 2022 byly systémy radnice cílem kybernetického útoku. Ten odhalil kyberbezpečnostní slabiny a neschopnost rychlé reakce radnice včetně opravy – části úřadu byly vyřazené z provozu na více než měsíc. Útočníci se pokusili zamezit radnici v přístupu k jejím – a možná i našim – datům a požadovat výkupné za jejich vrácení. Budeme proto po úřadu požadovat zlepšování kybernetické bezpečnosti na všech frontách a průběžně – od testů odolnosti IT vůči útokům po zvyšování kompetencí úřadu v bezpečných procesech a předcházení škodám.

**Budeme prosazovat využívání služeb Magistrátu.** Kvalitní servery pro provoz software radnice jsou nákladné a musí se obnovovat téměř každé volební období. Provoz a ochrana dat v nich je u řady agend účinnější a levnější, když probíhá centralizovaně, například společně pro městské části. Magistrát poskytuje možnosti získat informační systémy a prostor pro jejich provoz na jeho serverech, čímž může naše městská část šetřit prostředky k lepšímu využití přímo na služby občanům. Budeme rozšiřovat využívání takových služeb a společně s ostatními městskými částmi prosazovat rozšiřování služeb Magistrátu.

## Příležitost zlepšovat otevřenost
**Budeme vyhledávat a zavádět nové a lepší cesty v informování lidí.** Úřad i samospráva mají spoustu informací z různých stran, ale nevyužívají příležitosti tyto občanům předávat. Část oznámení je v těžko srozumitelném úředním jazyce, některá obsahují i závažné chyby, např. parcelní čísla pozemků k prodeji, stavbám či změnám územního plánu. Proto budeme prosazovat rozvoj všech elektronických nástrojů k informování veřejnosti srozumitelně, včas a bezchybně (viz též bod Otevřená radnice.

**Půjdeme cestou další digitalizace a snižování administrativy.** Zasadíme se o aktivní přístup odboru školství k možnostem usnadnit ředitelům a školám řešení rutinních i neočekávaných situací. Zasadíme o co nejmenší množství papírování a výrazně zlepšíme digitální propojení odboru školství s řediteli.
