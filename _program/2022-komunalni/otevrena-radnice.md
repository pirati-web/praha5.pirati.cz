---
title: Otevřená radnice
campaignCategoryUid: 2022-komunalni
campaignGroupUid: volby-2022
uid: otevrena-radnice
order: 4
garant: adam.rut
img: program/program2022-nahledy/rozpocet.png
intro: >
  Naším cílem je Praha 5, která důsledně řeší připravované záměry se svými obyvateli i s vedením hlavního města, plánuje realisticky a nemrhá veřejnými prostředky. Zaměříme se na včasné a realistické plánování, v rámci kterého místní budou mít přehled o připravovaných projektech a budou moci skutečně ovlivnit důležité kroky městské části. Místo darů pro vybrané privilegované subjekty zavedeme přehledný systém programových dotací. 
  
---
## Srozumitelné informování a plánování
**Veřejnosti dostupné audiozáznamy z výborů.** Stávající koalice odmítá pořizovat záznamy z výborů zastupitelstva, dokonce se snaží blokovat i pořizování záznamu pro účely podrobnějšího zápisu. Budeme usilovat o pořizování záznamů ze všech výborů a jejich přístupnost veřejnosti. 

**Méně peněz na PR, více pro skutečnou participaci.** I v současné finanční nouzi vedení MČ Prahy 5 dále vynakládá miliony na jednostranné PR. Zasadíme se o to, aby tyto prostředky byly místo jednostranné propagace využity ke skutečné debatě s občany o možných variantách, ať už se jedná o nedostatek škol nebo úpravu veřejného prostoru.   

**Ombudsman jako odborná, nikoli politická funkce.** Tato role nemá být politickou trafikou, ale má být obsazena odborně a skrz výbor podřízena přímo zastupitelstvu. Zavedeme ombudsmana jako oddělenou organizační složku a v otázkách samosprávy mu dáme dostatečné kompetence problémy přímo řešit. 

## Transparentní a šetrné hospodaření s majetkem
**Snížení počtu uvolněných zastupitelů.** Současná koalice si loajalitu stran zajišťuje nesmyslně vysokým počtem uvolněných zastupitelů, které stojí městskou část miliony ročně. Je třeba šetřit, ovšem politická reprezentace musí začít u sebe. Snížíme výrazně počet uvolněných zastupitelů a tyto prostředky využijeme na rozvoj systému pro podávání dotací.    

**Realistické rozpočty a skutečné investice.** Zastupitelstvo MČ Prahy 5 dnes schvaluje rozpočty, ve kterých se rok co rok objevují stejné odkládané projekty. To změníme. Rozpočty budeme připravovat realisticky, vždy je srozumitelně zdůvodníme a průběžně budeme kontrolovat jejich plnění. Zaměříme se na to, aby se investice naplánované pro daný rok skutečně realizovaly a aby vzrůstal poměr investovaných prostředků oproti mandatorním výdajům. 

**Přehlednější rozklikávací rozpočet.** O hospodaření s majetkem budeme informovat formou rozklikávacího rozpočtu CityVizor, který využívá celá řada městských částí a umožňuje detailní a uživatelský příjemný přehled o účetnictví.

**Maximální využívání veřejných soutěží.** V případě veřejných zakázek budeme v maximální možné míře využívat veřejných soutěží za účelem zvýšení konkurence a kvality i s ohledem na snížení ceny. 

## Průhledné granty a dotace
**Programové dotace místo darů.** Nebudeme jako současné vedení Prahy 5 obcházet spravedlivé rozdělování veřejných prostředků prostřednictvím těžko kontrolovatelných darů konkrétním subjektům. Vytvoříme přehledný bodovací systém. Při udílení dotací zcela zásadně zohledníme dostupnost výstupů pro veřejnost např. i po ukončení projektu. Nastavíme dotace v návaznosti na dotační programy HMP, aby jen nadbytečně nekopírovaly podporu udílenou hlavním městem. Zaměříme se na podporu aktivního vztahu ke kultuře zejména u nejmladší generace.
