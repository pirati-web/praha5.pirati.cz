---
title: Sociální a zdravotní témata 
campaignCategoryUid: 2022-komunalni
campaignGroupUid: volby-2022
uid: socialni-zdravotni
order: 11
garant: eva.horakova
img: program/program2022-nahledy/uzemni-rozvoj.png
intro: >
  Praha 5 začne koncepčně řídit sociální a zdravotní péči svých obyvatel na základě dostupných dat a informací od odborníků,  nikoli podle názoru politických stran, a to hlavně v otázkách adiktologických služeb, terénní péče či pobytových zařízení, vždy v úzké spolupráci s MHMP a s jejich strategicko-koncepčními materiály. Postavíme se čelem k aktuálním sociální tématům Prahy 5, jako je péče o lidi bez domova a přístřeší, nedostatek služeb pro děti s hendikepem či s autismem, a  budeme podporovat všechny sociální služby. Využijeme finanční podpory HMP či EU nebo dárců a namísto drahé a zbytečné šikany nasměrujeme peníze tam, kde jsou reálně potřeba. 


---

## Pomoc všem, kdo ji potřebují

**Akceptace veškerých dostupných a možných sociálních služeb na Praze 5**, např. iniciování vzniku nízkoprahového centra pro děti a mládež na Andělu nebo Barrandově, nízkoprahového centra pro dospělé podle potřebnosti lokalit, zřízení kontaktního místa pro bydlení nebo jmenování sociálního koordinátora  a podpora psychosociálních poraden a sociálně aktivizačních služeb. 

**Umožníme Pražanům Prahy 5 maximální péči v domácím prostředí** za podpory osobní asistence, pečovatelské služby 24/7 či mobilních služeb.  Totéž platí pro péči o umírající, kde změny založíme na analýze reálné potřeby paliativní péče v Praze a dle koncepce HMP, abychom Pražanům umožnili důstojných odchod ze života. Budeme spolupracovat s rodinou Vlčkových na otevření střediska dětské paliativní péče.    

**Praha 5 začne pomáhat lidem, kteří pomoc potřebují**, bez rozdílu ekonomického zajištění, barvy pleti či sociálního statusu. Začneme tím, že zvýšíme ubytovací kapacitu pro oběti domácího násilí. Pro děti s postižením a chováním náročným na péči se pokusíme najít vhodné prostory a rozvíjet na Praze 5 tuto službu.

**Založíme nadační fond MČ P5**, který bude finančně pomáhat občanům Pětky pobírajícím sociální dávky, pěstounům či pečovatelům o osobu blízkou. Pomůžeme tam, kde selhává stát, a lidé, i když chodí do zaměstnání, nemohou svým dětem dopřát výlet nebo obědy ve škole.

## Potížím se zdravím dokážeme předcházet

**Prevence je základ.** Vytvoříme roční kalendář aktivit, které povedou k větší informovanosti a motivaci občanů pečovat o své zdraví, včetně zapojení našich nemocnic Motol a Na Homolce. Zavedeme dny zdraví se spolupráci s kulturním a sociálním odborem. Pražané nejvíce umírají na onkologická onemocnění, ICHS a covid-19. Všem těmto onemocněním se dá předcházet pomocí osvěty a prevence. 

**Postaráme se o duševní zdraví obyvatel Prahy 5.** Strádání duševní je podle nás stejně nebezpečné jako strádání fyzické. Podpoříme programy vzdělávání o duševním zdraví, programy prevence a včasné diagnostiky duševních onemocnění, stejně jako vznik center duševního zdraví v Motole. Pražané již nemohou být jen strojem na práci, musí mít možnost vést plnohodnotný život bez nadbytečného stresu.

**Praha 5 má velkou pohotovostní spádovost díky Fakultní nemocnici Motol a Nemocnici Na Homolce.** Je však třeba pomoci i malým zdravotnických zařízení, aby nám lékaři neodcházeli do nemocnic či do důchodu bez náhrady. Mladým začínajícím lékařům proto umožníme pronájem startovacích bytů a **podpoříme vznik lékařských ordinací za výhodných podmínek.**

