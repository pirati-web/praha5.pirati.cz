---
title: Kultura a komunitní život
campaignCategoryUid: 2022-komunalni
campaignGroupUid: volby-2022
uid: kultura.md
order: 8
garant: jiri.kratky
img: program/program2022-nahledy/kultura.png
intro: >
  Kultuře, komunitnímu životu a péči o památky budeme věnovat soustavnou pozornost a péči. Zajistíme, aby lidé, kteří se kultuře a rozvoji komunitního života věnují, měli dostatečné prostředky i vhodné prostředí na pořádané akce a aktivity. Zaměříme se na rekonstrukce vhodných prostor pro divadlo, koncerty a další umělecké i komunitní aktivity. Zasadíme se o to, aby se kultura a komunitní život ubíral směrem, který si zvolí sami obyvatelé Prahy 5. Odmítáme, aby o tomto směřování rozhodovaly přátelské vazby na radnici. Proto navýšíme množství prostředků rozdělovaných skrz programové dotace. O rekonstruované prostory budeme pořádat veřejné soutěže, ve kterých rozhodne kvalita předložených koncepcí. Podporujeme také umění a hapenningy ve veřejném prostoru a vytvoříme pro ně vhodné podmínky. Prosadíme a budeme dodržovat koncepci péče o památky na území Prahy 5.   

---

## Dostatečné zázemí pro kulturu a sousedské aktivity
Nové divadlo i koncertní sál. Divadelních i koncertních prostor je na Praze 5 velmi málo. Vytipujeme a opravíme vhodné prostory pro divadla i koncerty na Praze 5, aby místní například na Barrandově nemuseli za kulturou daleko dojíždět. Pro tyto účely využijeme také prostory v Peškové 7 i budovu Trafačky v Preslově ulici.

Rozvoj kulturní infrastruktury. Podporujeme vznik dalších kulturních komunitních center i uměleckých škol a jejich rozvoj tak, aby byly na území městské části rozloženy rovnoměrně. Budeme usilovat o získání prostředků z EU i státních dotací na rekonstrukci vhodných nemovitostí.     

Podpora komunitního života nabídkou nebytových prostor. Místním organizacím a komunitám nabídneme za výhodných podmínek k využití nebytové prostory svěřené městské části včetně možných pozemků pro budování komunitních zahrad. Za tím účelem budeme nemovitý majetek průběžně rekonstruovat. 

## Ochrana, katalogizace a rekonstrukce památek
Porheimka jako místo pro setkávání a kulturu.  Jedna z nejhezčích budov přímo v centru Prahy 5 má sloužit všem jejím obyvatelům. Zajistíme její rekonstrukci a následné využití nejen pro výstavy, ale také pro různorodé kulturní akce. Provozovatel bude vybrán v transparentním výběrovém řízení a na základě kvality předložené koncepce. 

Ochrana památek pod dohledem veřejnosti. Budeme spolupracovat s Národním památkovým ústavem, hlavním městem i s ministerstvem kultury, aby se kulturním památkám na území městské části dostala náležitá péče a ochrana. O všech památkách na Praze 5 a jejich stavu budeme mít přehled a o jejich průběžné údržbě budeme průběžně informovat veřejnost. Ohlídáme, aby nevznikaly developerské projekty v památkových zónách. Prosadíme koncepci podpory na obnovu památek. Zlepšíme také komunikaci s církevními subjekty.

## Průběžná podpora komunitního a kulturního života
Efektivní financování vycházející ze skutečných potřeb obyvatel. Podporujeme rozvoj a navýšení programových dotací na kulturu a systém voacherů na vybrané kulturní aktivity a sousedské setkávání. Zajistíme tak, aby všichni měli stejné šance a nikdo nebyl zvýhodňován prostřednictvím přímých darů. Celý proces podávání, přijímání a vyúčtování dotací bude administrativně jednoduchý a vše důležité bude možné vyřídit elektronicky. Zasadíme se také o funkční financování skrze participativní rozpočet tak, aby se hlasování zúčastnilo co nejvíce obyvatel Prahy 5 a vítěžné projekty se opravdu realizovaly.  

Podpora umění ve veřejném prostoru. Skrz finanční podporu, vytipovávání vhodných prostor i aktivní komunikaci s umělci zajistíme, aby Praha 5 byla živým místem, kde se umění daří nejen uvnitř, ale i venku v parcích a ulicích. Land art, street art, umělecká díla i komunitní akce budeme podporovat koncepčně a dlouhodobě. Rozhodující nebude vkus zastupitelů, ale odborné i laické veřejnosti. 

Přehledné informování o kultuře a propagace komunitních akcí. O komunitních a kulturních akcích budeme informovat prostřednicvím přehledného a pravidelně aktualizovaného kalendáře na webu MČ Praha 5.
